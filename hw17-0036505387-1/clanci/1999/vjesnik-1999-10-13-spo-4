
			Hrvatski juniori protiv Islanda
			
				Na kvalifikacijskom turniru za juniorsko EP naši nogometaši prvu utamkicu u Poreču igrat će protiv Islanda

Poreč je od 14. do 18. listopada  domaćin kvalifikacijskog  turnira juniorskih  nogometnh  selekcija Hrvatske, Islanda i Makedonije  za odlazak na Europsko  prvenstvo 2000 godine. Već prvog dana, u četvrtak,  juniorska reprezentacija Hrvatske igrat će (15.45, stadion »Velog Jože«)  protiv Islanda.   Naša reprezentacija je apsolutni favorit u ovoj skupini,  a 19 kandidata za reprezentaciju već se nekoliko dana priprema u Poreču za ovaj turnir.
Glavni izbornik i selektor svih mladih reprezentacija Hrvatske,  Martin Novoselac zajedno  sa trenerom  Ivicom Grnjom odredio je početnu jedanaestoricu koja će započeti susret;   Šarlija (Croatia), Maras (Varteks), Drpić (Croatia), Radanić (Croatia), Vušković (Hajduk), Brkić (Osijek), Koretić (Croatia), Rubil (Francuska), Šafarić (Varteks) Babić (Osijek) i Abramović (Croatia). Kapetan ove momčadi  je Osječanin Babić.
Islanđane vodi Astradur Gunnarson, predsjednik Omladinske komisije Islandskog nogometnog saveza,  a trener je Gudni Kjartaneson.
Island je u Ooreč doveo  sljedećih 18 igrača: Bjornson, Asbjorsson, Bett, Gudmundson, Gudjonsson, Meta, H. Gudmunsson, Banielsoson, Sigurdsson, Thoraninsson, Elnarsson, Snorasson, Johansson, Ulfarsson, Victorsson, i Halidorsson.
Glavni sudac susreta Hrvatska  - Island je Talijan Bussoca Masimo iz Milana, pomoćnici Schasok Charieu iz Luksemburga  i   Ingvarsson Martin iz Šivedske. Delegat će biti Rijkhoek Bertus iz Nizozemske.
S Makedonijom će  naša reprezentacija igrati  u ponedjeljak.


			
		
