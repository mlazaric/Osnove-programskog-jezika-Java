Naputak: radite jedan Maven projekt hr.fer.zemris.java.jmbag0000000000:zi:1.0. ZIP-arhivu projekta trebat ćete uploadati na Ferka, komponente kolegija, Seminarski radovi, Završni ispit.

Zadatak 1.

Nadogradite 2. zadatak Vaše 17. domaće zadaće, tako da omogućite i rad s popunjenim trokutima. Dodajte alat kojim je moguće klikanjem miša zadati tri vrha trokuta. Obrub trokuta treba biti nacrtan bojom za obrub, površina trokuta treba biti ispunjena bojom za ispunu. Sliku s trokutom mora se moći snimiti u *.jvd, takva se slika mora moći učitati te se mora moći exportati u png. Kroz editor se moraju moći urediti boja obruba te boja ispune.

Hint: vidi Graphics#drawPolygon(int[],int[],int) i Graphics#fillPolygon(int[],int[],int)

Podrazumijeva se da je kroz korisničko sučelje aplikacije moguće dodavati i linije, kružnice i krugove.

Format retka za pohranu u *.jvd:
FTRIANGLE x0 y0 x1 y1 x2 x2 red green blue red green blue

Primjer datoteke koja sadrži trokute:

LINE 10 10 50 50 255 255 0
LINE 50 90 30 10 128 0 128
CIRCLE 40 40 18 0 0 255
FCIRCLE 40 40 18 0 0 255 255 0 0
FTRIANGLE 100 10 140 100 180 10 255 0 0 255 255 0
FTRIANGLE 120 180 140 150 160 180 255 0 50 128 128 255

Provjera:
  * dodan je alat za dodavanje ispunjenih trokuta
  * klikanjem je moguće dodati trokut koji "hvata" trenutnu boju obruba i ispune
  * na dvoklik na trokut u LISTI objekata mora se otvoriti editor koji omogućava izmjenu obje boje trokuta
  * radi snimanje slike koja ima sve vrste elemenata u *.jvd
  * radi učitavanje slike koja ima sve vrste elemenata iz *.jvd
  * radi export slike koja ima sve vrste elemenata u *.png

Zadatak 2.

Ovaj zadatak nastavlja se na prethodni. Radimo web-aplikaciju http://localhost:8080/grafika koja *.jvd crteže pohranjuje u WEB-INF/images direktorij web-aplikacije; ako direktorija nema, prvi puta kada bude potrebno, treba ga programski napraviti. Trebate napraviti sljedeće.

Na adresi:
http://localhost:8080/grafika/main
korisnik treba dobiti klikabilni popis (poredanu listu sortiranu po imenima datoteka) datoteka koje su pohranjene u prethodno definiranom direktoriju za slike. Na dnu stranice treba biti prikazan jedan formular koji ima textfield za zadavanje imena datoteke, textarea za specificiranje sadržaja datoteke (u formatu *.jvd) te gumb za slanje. Preko ovog formulara korisnik može zadati željeno ime datoteke te iskopirati tijelo datoteke i pokrenuti pohranu na poslužitelj. Prilikom provjere primljenih parametara provjerite da se ime sastoji isključivo od slova, znamenki te znaka točke, te da završava ekstenzijom .jvd (za sve ostalo javite grešku).

Klikom na bilo koji od linkova iz liste odlazi se NA NOVU STRANICU koja prikazuje:
1) ime slike
2a) ispisuje koliko slika ima linija
2b) ispisuje koliko slika ima kružnica
2c) ispisuje koliko slika ima krugova
2d) ispisuje koliko slika ima trokuta
3) prikazuje png sliku renderiranog sadržaja u *.jvd formatu koji se dinamički generira (png-slike ne smiju se pohranjivati na disk)
4) gumb za povratak na početnu stranicu

Za izradu aplikacije slobodno koristite dodatne servlete, jsp-ove i što god Vam treba da biste napravili traženo rješenje. Eksplicitno je zadana samo adresa početne stranice, te kako korisnik mora "vidjeti" aplikaciju.

Provjera:
 * aplikacija omogućava pohranjivanje novih slika u *.jvd formatu zadavanjem imena slike te sadržaja *.jvd datoteke
 * provjerava se ispravnost imena datoteke i ektenzija
 * aplikacija prikazuje linkove na sve uploadane datoteke
 * klikom na link odlazi se na stranicu koja prikazuje sve iz točaka 1 do 4 s prethodnog popisa


